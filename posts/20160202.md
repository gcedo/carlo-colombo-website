### La nostra casa in collina

---

Ho scritto le mie prime  poesie  all’inizio  di dicembre 2014. Era forte il
desiderio di regalarle, nel giorno di Natale, a mia moglie Laura e a mio figlio
Edoardo. Così è stato. A distanza di qualche mese, mi sono ritrovato alle prese
con una seconda raccolta di poesie, o meglio di emozioni che fanno parte del
mio vissuto, suscitate da eventi,  di oggi e del passato, che hanno colpito
la mia sensibilità. Alla fine, ho voluto inserire un racconto breve, dettato
dalla fantasia. E’ un invito a guardarci dentro. Spesso le soluzioni non sono
distanti, ma per trovarle dobbiamo andare prima lontano e poi ritornare ai
nostri affetti, a noi stessi. Imparare a vedere le persone, la nostra esistenza
con occhi diversi.

<p class="text-center">
  <em>
    Molte immagini,<br/>
    attraversano la memoria.<br/>
    Non tutte, però ci impressionano.<br/>
    Quando ciò accade, rincorro le parole.<br/>
    Parole, per meglio dare  forma,<br/>
    colori, dimensioni alle emozioni.<br/>
    Nascono così,<br/>
    le mie poesie sparse.<br/>
    Provo a descrivere, a raccontare,<br/>
    sensazioni, rumori,<br/>
    profumi, odori, volti,<br/>
    che mi hanno toccato, nel profondo,<br/>
    hanno avuto una parte, nel mio vissuto.<br/>
    Cerco di dare una voce,<br/>
    al silenzio,<br/>
    dei miei pensieri.<br/>
  </em>
</p>
